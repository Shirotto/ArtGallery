Galleria d’Arte Digitale
L'azienda Duff Tech desidera sviluppare un'applicazione desktop che
consenta la gestione di una galleria d'arte digitale. L'obiettivo principale è
di creare una piattaforma dove i curatori possano caricare immagini delle
opere d’arte, organizzandole con dettagli come titolo, autore, anno di
creazione, tecnica utilizzata e una breve descrizione dell'opera.
L'applicazione deve consentire agli utenti di esplorare la collezione con un
sistema di filtri avanzati che permette di selezionare le opere in base alla
categoria o alla tecnica artistica.
Un aspetto distintivo del progetto è la modalità “asta” virtuale. Questa
funzione offre una simulazione di una vendita all’asta, permettendo agli
utenti di "comprare" un’opera. L’applicazione deve permettere anche la
visualizzazione di tutte le opere in un ordine prestabilito o personalizzabile.
L'applicazione includerà anche una sezione di statistiche per monitorare le
opere più visualizzate o preferite dagli utenti, offrendo così informazioni
utili sia agli artisti che ai curatori. Duff Tech ha richiesto un sistema che usi
un’interfaccia grafica e un DBMS per la gestione dei dati.
